---
layout: post
title: Political Order
subtitle: Beer Talk by Samuel Huntington
gh-badge: [star, fork, follow]
tags: [politics, quote of the day]
---
“The most important political distinction among countries concerns not their form of government but their degree of government.” Samuel P. Huntington, Political Order in Changing Societies (1968)

ในบริบทที่นักรัฐศาสตร์และนักเศรษฐศาสตร์ล้วนเชื่อว่าการพัฒนาทางเศรษฐกิจสามารถนำมาซึ่งความเสถียรภาพทางการเมือง ฮันติงตันกลับมองว่าการเปลี่ยนแปลงทางสังคมและเศรษฐกิจที่มาพร้อมกับภาวะการเปลี่ยนผ่านสู่ความทันสมัย (modernization) เช่น การพัฒนาการศึกษา หรือ การพัฒนาอุตสาหกรรม สามารถนำมาซึ่งความตื่นตัวของประชาชนกลุ่มใหม่ที่ต้องการมีส่วนร่วมในกระบวนการทางการเมือง  การพัฒนาดังกล่าวจึงสามารถสร้างความขัดแย้งและความรุนแรง และอาจส่งผลกระทบในทางลบต่อโครงสร้างทางสังคมหากสังคมนั้นๆปราศจากสถาบันทางการเมืองที่แข็งแรง ยืดหยุ่น และเพรียบพร้อมต่อการรองรับบทบาททางการเมืองของประชาชนกลุ่มใหม่ๆ  ดังนั้น ฮันติงตันจึงเห็นว่าระบอบและรูปแบบของการปกครอง (regime type) ไม่ว่าจะเป็นการปกครองโดยตนเอง การปกครองโดยอภิสิทธิ์ชน ประชาธิปไตย หรือ เผด็จการ ล้วนไม่สำคัญเท่ากับปัจจัยเชิงสถาบันและความเป็นสถาบัน (institutionalization) ซึ่งมีบทบาทเป็นพื้นฐานของการจัดระเบียบการมีส่วนร่วมทางการเมืองของประชาชน 
